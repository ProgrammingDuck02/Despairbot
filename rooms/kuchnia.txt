Kuchnia wygląda na relatywnie nową, lecz wiele elementów nie pasuje do siebie. Nowoczesna lodówka ustawiona obok szafek z lat 20 XX wieku oraz narzędzi, które czasem wyglądały zbyt prymitywnie na to, by w ogóle istnieć w kuchni. Na szczęście na ścianie wiszą 4 dość nowoczesne i ostre noże. Miejmy nadzieję, że takowe są również w szafkach, bo pewnie długo tu wszystkie nie zostaną...
Poza odorem spalonego mięsa nie ma tutaj nic specjalnego. Chyba, że spojrzy się na sufit... Białe sklepienie jest teraz pełne makabrycznych rysunków mitycznych i boskich postaci. Wiele z nich jest skreślonych, poza jednym.
Przypomina anioła, ale jest o wiele upiorniejszy. Jego ślepia spoglądają gdzieś... Na sam środek kuchni tam gdzie ktoś ostatnio próbował uprawiać Egzorcyzmy, a pozostał po tym tylko zamazany pentagram. 
Jeśli się przyjrzeć widać na nim dwa napisy. Pierwszy brzmi "Widzi więcej niż jakikolwiek człowiek...", a drugi "Zginie ... (ostatnie słowa są zamazane)". Napisy są ledwo widoczne.
Swąd spalenizny bije właśnie z tego miejsca. Niebiesko-czarne sklepienie sufitu zmieniło barwę na szarą... Tak jak wszystko wokoło. Cały krajobraz zbladł od wszechobecnego popiołu przykrywającego całe życie w tym miejscu. Idąc wypaloną ścieżką w trawie naznaczoną niezrozumiałymi symbolami dochodzicie do wielkiego drzewa. Wygląda niczym spalone, zwęglona kora, brak zielonej korony, lecz nie jest martwe. Jest za to pełne kwitnących kwiatów i czegoś jeszcze... Spływającej z konarów krwi... Szybko odkrywacie iż wysoko w górze na jednej z gałęzi wisi ciało, całe zwęglone i ustawione celowo na znak anioła. 
Po ściągnięciu ciała na ziemię z wysokiej gałęzi odrywacie iż są to zwłoki Aceilasa co udało się rozpoznać po dużej ilości biżuterii, która niewiedzieć czemu bije żarem z geometrycznych kształtów wyrytych na powierzchni metalu.
Kilka chwil po tym jak jego truchło dotknęło ziemi sklepienie poczerniało i zaczął padać życiodajny deszcz, zmywający cały popiół i bluźniercze symbole, które wydawały cichy skrzek 
za każdym razem jak kropla wody spadła na nie. Teraz zostało już tylko rozpadające się ciało pod wracającym do życia, drzewem pełnym kwiatów... Po dłuższych oględzinach znajdujecie kilka poszlak.
Zapalniczkę w kształcie misia uprzednio przykrytą grubą warstwą popiołu, który miesza się z herbatą rozsypaną wokół drzewa. Ponadto w korze prawie spalonego drzewa ktoś wyrył napis "Tu nie sięga łaska Boża" i wbił obok naszyjnik, prawdopodobnie różaniec, lecz pozbawiony zawczasu krzyża.